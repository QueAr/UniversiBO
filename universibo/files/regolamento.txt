REGOLAMENTO PER L'UTILIZZO DEI SERVIZI DEL SITO UniversiBO
Facolta' di Ingegneria e Facolta' di Economia - Universita' di Bologna

Informativa sul trattamento dei dati personali

I dati personali immessi per l'utilizzo dei servizi offerti sono trattati nel rispetto e secondo la disciplina della Legge 675/1996 sulla tutela della privacy.

Titolare del trattamento e' l'Universita' di Bologna. Responsabili del trattamento sono la Facolta' di Ingegneria e la Facolta' di Economia. 
L'utente puo' in ogni tempo accedere ai dati che lo riguardano, aggiornarli, rettificarli, integrarli e piu' in generale esercitare i diritti previsti dall'art. 13 della l. 675/1996, di seguito riportato, contattando UniversiBO@joker.ing.unibo.it.

Il trattamento dei dati personali e' finalizzato al pieno godimento dei servizi offerti e a realizzare l'interazione tra gli utenti iscritti a "UniversiBO", in particolare mediante la partecipazione al forum. I dati 
raccolti sono trattati con mezzi informatizzati.

I dati raccolti vengono altresi' utilizzati a fini statistici e di sicurezza.

I dati non saranno comunicati a terzi o diffusi.


Regolamento per l'utilizzo dei servizi

1. Per poter utilizzare i servizi offerti mediante il sito UniversiBO e' necessario iscriversi compilando l'apposito form sottoposto al momento della registrazione.

2. Senza l'iscrizione, l'utente potra' accedere solo a dati di massima e non alle aree di interazione (forum, upload/download files, collaborazioni e inoltro di contenuti peculiari del portale).

3. L'utente si impegna a fornire dati personali veritieri ed aggiornati, nonche' ad avvertire per un tempestivo aggiornamento degli stessi qualora fosse necessario.

4. E' consentito l'utilizzo di uno pseudonimo come identificativo nella fruizione dei servizi, a condizione che ad esso sia associabile l'identita' reale dell'utente stesso (la quale per altro e' rintracciabile attraverso l'assegnazione della password) per motivi di sicurezza o qualora fosse richiesta dall'autorita' giudiziaria (nelle forme previste dalla legge in materia di reati commessi attraverso mezzi telematici).

5. L'utente e' responsabile della conservazione e della segretezza della propria password e si impegna a mantenere le Facolta' di Ingegneria e di Economia indenni da qualunque pretesa o rivendicazione derivante da un uso non corretto dei servizi offerti.

6. L'utente si impegna a non vendere o fare uso commerciale dei servizi forniti attraverso il sito UniversiBO e ad utilizzarli solo per scopi leciti. L'utilizzo in genere di materiale coperto da diritti d'autore messo a disposizione su UniversiBO e' quindi consentito solo ed esclusivamente per scopi privati (cfr. L.633/41).

7. L'utente garantisce che il materiale immesso nelle aree pubbliche non viola o trasgredisce alcun diritto di autore, marchio di fabbrica, brevetto o altro diritto. I docenti responsabili delle aree del sito UniversiBO corrispondenti a corsi di laurea e insegnamenti potranno decidere di controllare tutti i file inviati nelle rispettive sezioni prima che vengano pubblicati.

8. L'utente accetta espressamente il controllo delle informazioni, dei materiali e dei contributi inoltrati nelle aree pubbliche del sito UniversiBO ad opera dello staff e dei moderatori. Tali controlli, effettuati anche a campione, aventi fini di tutela della privacy, del decoro e dell'onore di terzi, e del corretto svolgersi delle attivita' didattiche, saranno effettuati il piu' possibile tempestivamente; tuttavia l'utente e' responsabile per eventuali dichiarazioni diffamatorie ed ingiuriose ai sensi degli artt. 594, 595, 596 bis c.p., o che violino la privacy altrui (cfr. L.675/96) e per qualunque altro illecito.

9. L'utente si impegna a non inoltrare files affetti da virus con lo scopo di danneggiare il sistema informatico altrui ed accetta il controllo sugli stessi materiali ad opera dello staff di UniversiBO.

10. Le Facolta' di Ingegneria  e di Economia si impegnano a fornire in via continuativa i servizi offerti, ma non garantiscono che questi possano subire sospensioni, modifiche o interruzioni (soprattutto dato il carattere sperimentale del progetto stesso).

11. Le Facolta' di Ingegneria e di Economia declinano ogni responsabilita' verso eventuali pretese dell'utente relative all'impossibilita' dell'utilizzazione dei servizi.

12. Le Facolta' di Ingegneria e di Economia si riservano di impedire l'accesso a chi ha commesso atti illeciti.